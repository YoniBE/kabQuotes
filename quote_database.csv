"1. הנה אמונה, ובכלל זה בטחון, נותן לנו, שקודם כל צריכים להאמין על המטרה, שהוא להטיב לנבראיו. כמו כן צריכים להאמין על בטחון שיכול להבטיח לעצמו, שגם הוא יכול להגיע להמטרה, זאת אומרת שמטרת הבריאה הוא לאו דוקא לאנשים יחידי סגולה, אלא שהמטרת הבריאה, שייכת לכל הנבראים, בלי יוצא מהכלל. ולאו דוקא אנשים בעלי כשרונות, וגבורי כח, היינו שיש להם כח התגברות אמיצי לב, וכדומה, אלא שזה שייכת לכל הנבראים. "
"(הרב""ש. מאמר 6 ""אהבת חברים - ב'"" 1984)"

"2. עיקר הבטחון, שהאדם צריך לבטוח בה', הוא שבטח הקב""ה שומע תפלתו, ועונה לו על תפלתו, אלא לא לפי מה שהאדם מבין, אלא מה שהקב""ה מבין, שכדאי לתת לו. נמצא לפי זה, שעיקר הבטחון הוא לבטוח בה', שה' עוזר לכולם, כמו שכתוב ""ורחמיו על כל מעשיו"". אבל אין הבטחון צריך להיות שהקב""ה יעזור לו כפי שכלו של האדם, אלא לפי ראות עיני ה'. "
"(הרב""ש. מאמר 6 ""ענין בטחון"" 1986)"

"3. הבטחון הוא הלבוש להאור, הנקרא חיים. כי יש כלל ""אין אור בלי כלי"". נמצא, שהאור, הנקרא אור החיים, אינו יכול להתלבש, אלא שמוכרח להתלבש באיזה כלי. והכלי, שאור החיים מלובש, נקרא בדרך כלל ""בטחון"". שפירושו, על כל דבר קשה, הוא רואה שבידו לעשות. "
"נמצא, שהאור ניכר ומורגש בהכלי של בטחון. ומשום זה מודדים את החיים שלו, בשיעור שמדת הבטחון, מתגלה שם. כי הבטחון שיש בו, בזה הוא יכול למדוד שיעור גדלות החיים שבו. "
"ומשום זה האדם יכול לראות בעצמו, שכל זמן שהוא נמצא בהרמת החיים, הבטחון מאיר לו על כל דבר ודבר, ואינו רואה שום דבר, שיכול להפריע לו על מה שהוא רוצה. וזהו מטעם, שאור החיים, שהוא כח מלמעלה, מאיר לו. שיש בידו לעשות בכוחות על אנושיים, היות שהאור העליון אינו מוגבל, כמו כוחות גשמיים. "
"(בעל הסולם. שמעתי. ע""ב. ""הבטחון הוא הלבוש להאור"")"

"4. אין תקנה לאדם, אלא להיישיר כל הרגעים ההוים, והעתידים לבוא, שיהיו מוקטרים ומוגשים לשמו הגדול. ומי שדוחה רגע שנוכח פניו, כי מוקשה הוא, מגלה כסילותו לכל, שכל העולמות, וכל הזמנים, אינם כדאים בעדו, באשר שאין אור פניו מלובש בשינוי העיתים והזמנים, אע""פ שעבודתו של אדם, בהכרח משתנה על ידיהם. ובעבור זה, הוכן לנו בזכות אבותינו הקדושים, האמונה והבטחון שלמעלה מן הדעת, שהאדם משתמש בהם, ברגעים הקשים, בלי טורח ובלי לאות. "
"(בעל הסולם. אגרת י""ח)"

"5. ענין בטחון תלוי באמונה. כי מי שמאמין שחברו הוא עשיר גדול ומאמין שהוא נדיב לב, אזי ממילא הוא בטוח, שחברו יתן לו את מבוקשו. ואם הוא מהסס, היינו שאין לו הביטחון, שימלא את חסרונו, זהו סימן שאין האמונה שלו בשלמות. והביטחון מעיד לו על שיעור גדלות של האמונה. "
"(הרב""ש. 701. ""ענין בטחון"")"

"6. ברוחניות תלוי הכל במדת האמת, כי בשיעור שהאדם נמשך אחר השקר, בשיעור זה הוא נעשה מרוחק מה', כמו שכתוב ""דובר שקרים לא יִכּוֹן נגד עינָי"". לכן כשרואה את מצבו האמיתי שלו, שהוא נמצא במצבו הרוחני בערום וחוסר כל, והיות שזהו אמת, לכן האמת מאיר לו, שיהיה לו חיות."
"ועל ידי החיות הוא משיג שיעור בטחון, שמכאן ואילך הוא יוכל לתקן את מעשיו. ועל סמך זה הוא מתעלה בשיעור הביטחון, ומתחיל להכנס לעבודת ה'."
"מה שאין כן מי שמרמה את עצמו ואינו רואה את האמת, הוא ישאר לעולם במצב הירידה והשיפלות, ואין מי שיוכל לעזור לו בזה, כי אינו מבקש עזרה, מטעם שאינו מרגיש שחסר לו מה שהוא ברוחניות. "
"(הרב""ש. 567. ""מדת האמת - ב'"")"

"7. המקבל עליו עול מלכות שמים שלמה, אינו מוצא טורח בעבודת השי""ת, ועל כן יכול להיות דבוק בהשי""ת ביום ובלילה, באור ובחושך, ולא יעצרנו הגשם, הנברא בעובר ושב, בחלוף ותמורה, כי הכתר שה""ס [שהוא סוד] אין סוף ב""ה, מאיר לכולם בשוה ממש, שהסכל ההולך, תחת מבול של המניעות הזורם עליו, מלפניו ומלאחריו, ואומר לכל, שאינו מרגיש בחסרון הפסק הדבקות, איזה קלקול ואון בעדו. "
"כי אם היה מרגיש את זה, ודאי היה מתחזק למצוא איזה תחבולה, להנצל על כל פנים מהפסק הדבקות, הן פחות והן יותר, אשר תחבולה זו עדיין לא נמנעה משום מבקש אותה, או על דרך ""מחשבת האמונה"", או על דרך ""הבטחון"", או על ידי ""בקשות תפלתו"", שהמה מותאמים לאדם דוקא במקומות הצרים הדחוקים, כי אפילו ""גנבא אפום מחתרתא רחמנא קרי [אפילו הגנב, במחתרת, קורא לבורא]"", אשר על כן אין צורך לזה למוחין דגדלות, לשמור על הענף שלא יופסק משורשו כרגע. "
"(בעל הסולם. אגרת י""ח)"

"8. כל אחד צריך להשתדל להביא להחברה רוח חיים, ומלוא תקוות, ולהכניס מרץ בהחברה, שכל אחד מהחברה, תהיה לו יכולת לומר לעצמו, עכשיו אני מתחיל דף חדש בעבודה. כלומר, שמטרם שבא להחברה, הוא היה מאוכזב מענין התקדמות בעבודת ה'. מה שאין כן עכשיו החברה הכניסו בו רוח חיים מלא תקוה, שהשיג ע""י החברה בטחון וכח התגברות, כי מרגיש עכשיו, שיש בידו להגיע לשלימות. "
"וכל מה שהיה חושב, שעומד לנגדו הר גבוה, וחשב שאין בידו לכבוש אותו, אלא באמת הם הפרעות חזקות, הוא מרגיש עכשיו, שהם ממש אין ואפס. והכל קבל מכח החברה, מטעם שכל אחד ואחד השתדל להכניס מצב של עידוד וקיום אויר חדש בהחברה. "
"(הרב""ש. מאמר 30 ""מה ב חברים"" 1988)"

"9. ""אין אדם מתיר את עצמו מבית אסורים"", אלא דוקא חבירו יכול לעשות לו מצב רוח מרומם. דהיינו, שחבירו מרים אותו ממצב, שבו הוא נמצא, למצב רוח של חיים. ומתחיל להשיג שוב כח בטחון של חיים ועושר. ומתחיל, כאילו המטרה שלו נמצאת עכשיו קרובה אליו. "
"היוצא מזה הוא, שכל אחד ואחד צריך לעשות תשומת לב, ולחשוב במה הוא יכול לעזור לחבירו, לעשות לו מצב רוח מרומם. כי בענין מצב רוח, כל אחד יכול למצוא בחבירו מקום חסרון, שהוא יכול למלאות אותו. "
"(הרב""ש. מאמר 4 ""איש את רעהו יעזורו"" 1984)"

"10. אם הוא אין לו כל כוח רצון וחשק לרוחניות, אם הוא נמצא בין אנשים שיש להם חשק ורצון לרוחניות, אם האנשים האלה מוצאים חן בעיניו, הוא גם כן לוקח כוח התגברות והרצונות והשאיפות שלהם, אף על פי שהוא מכוח תכונתו עצמו אין לו אלו הרצונות והתשוקות וכוח התגברות. אלא, לפי החן והחשיבות שמחשיב אלו האנשים, אז הוא מקבל כוחות חדשים. "
"(בעל הסולם. שמעתי. צ""ט. ""רשע או צדיק לא קאמר"")"

"11. צריך להשתמש עם בחינת אמונה שיהיה לו בטחון, שהוא יכול להגיע להמטרה, ולא להתיאש באמצע עבודה ולברוח מהמערכה, אלא להאמין שה' יכול לעזור גם לאיש שפל ונבזה כמוהו, היינו שה' יקרבו אליו ולזכות לדביקות ה'. "
"(הרב""ש. מאמר 6 ""אהבת חברים - ב'"" 1984)"

"12. ברוך האדם, אשר ה' שם בלבו את הבטחון, שיהיה לו בטחון. כי למדת הבטחון, צריכים שה' יתן את הבטחון. אולם צריך להיות אור וכלי. לכן כשהאדם עובד ורוצה להשיג בטחון בה', על ידי זה ה' נותן לו זה במתנה. "

"1. אי אפשר להנשמות לקבל את השכר הטוב שבשבילו ברא העולם והנשמות בלי שיהיה להם כלי מוכנת לקבלה והכלי ההוא אינה מושגת להאדם זולת ע""י היגיעה והטורח לקיים המצוות מתוך הדחק והמלחמות שהאדם נלחם עם היצה""ר ועם המניעות וטרדות המרובים אשר הצער והיגיעה הזאת בתורה ומצוות ממציא כלי להנשמה שתהיה מוכנת לקבל כל העונג והטוב שבשבילה ברא לכל הנבראים. "
"(בעל הסולם. ""ירושת הארץ"")"

"2. צריכים הכנה רבה לירושת הארץ משום שכל סגולת התורה והמצוות תלויים בה שעל ידיה זוכים לכל השפע והטוב שחשב השי""ת על כל נשמות ישראל בטרם שבראם אשר מטעם זה נתפלא אברהם אבינו כי לא הבין מֵאַיִן יקחו כלי קבלה כל כך גדולים לזכות לקדושת הארץ עד שהשי""ת אמר לו שהיגיעה בתורה ומצוות בגלות מצרים יכין אותם בכלים הגדולים הללו ויהיו ראויים להארץ הקדושה. "
"(בעל הסולם. ""ירושת הארץ"")"

"3. ""ויאמר אליו, אני ה', אשר הוצאתיך מאור כשדים, לתת לך את הארץ הזאת לרשתה. ויאמר, ה' אלקים, במה אדע כי אירשנה. ויאמר לאברם, ידע תדע כי גר יהיה זרעך בארץ לא להם, ועבדום וענו אותם ארבע מאות שנה, ואחרי כן יצאו ברכוש גדול""."
"וגם כאן יש להבין, איזו תשובה קבל אברהם על השאלה ""במה אדע כי אירשנה"". כי תשובת הקב""ה היתה על שאלה זו, כמו שכתוב ""ויאמר לאברם, ידע תדע כי גר יהיה זרעך בארץ לא להם, ואחרי כן יצאו ברכוש גדול"". אם כן השאלה היתה על בטיחות הירושה. והתשובה על הבטיחות היתה, שעם ישראל יהיו בגלות. וכי הגלות היא הבטיחות על ירושת הארץ."
"ותירץ אאמו""ר זצ""ל, שהפירוש של השאלה היה, כי ידוע שאין אור בלי כלי, היינו שאי אפשר לקבל מילוי אם אין חסרון. וחסרון נקרא כלי. וכשראה, מה שהקב""ה רוצה לתת לבניו, אז אמר אברהם, הלא אני לא רואה, שבני, יהיה להם צורך לאותה ירושת הארץ הרוחנית. "
"(הרב""ש. מאמר 14 ""מהו הצורך לשאילת כלים מהמצרים"" 1986)"

"4. שאל אברהם להקב""ה, במה אדע כי אירשנה, הלא אין להם כלים וצורך להירושה הגדולה מה שאתה מראה לי שאתה תיתן לבני, הלא אין להם צורך. "
"ועל זה השיב לו הקב""ה, אני אתן להם צורך להאורות, כמו שאני אתן להם האורות. היינו שה' יתן להם האור והכלי גם כן. שאל תחשוב שרק השפע אני משפיע, אלא אני משפיע להם, הן הצורך הנקרא, כלי, והן השפע הנקרא, מילוי וחסרון. "
"ועל ידי זה שעם ישראל יהיו בגלות מצרים ארבע מאות, שארבע שזהו מדרגה שלמה של ד' בחינות, שעל ידי זה שהם יהיו בגלות, בארץ לא להם, היינו שהמצרים ישפיעו לישראל רצון של קבלה עצמית, שרצון זה לא שייך לקדושה, שזה נקרא, ""ארץ"", מלשון רצון, וירצו לברוח מהרצון הזה, אז כשאני אעשה שלא יוכלו לצאת משליטה זו מכוחות עצמם, אלא שהם יראו, שרק הקב""ה יכול לעזור להם, ולא יהיה להם עצה אחרת, אלא לבקש עזרה ממני. "
"(הרב""ש. מאמר 14 ""הקשר בין פסח, מצה ומרור"" 1987)"

"5. שאלת אברהם היתה, שאברהם ראה מהי ירושת הארץ, שהיא ענין מלכות, הנושאת את השפע העליון, הכולל ה' בחינות נרנח""י דקדושה. וידוע, שאין אור בלי כלי, היינו שאין מילוי בלי צורך. ואברהם ראה, שאין לישראל צורך להשיג שלימות המדרגה. אלא, שאם ישיגו קצת הארה מלמעלה, כבר יהיה להם סיפוק. וממילא אין להם צורך להשיג את הנרנח""י דנשמה הכלולה במלכות, שזו נקראת ""ירושת הארץ""."
"(הרב""ש. מאמר 41 ""מהו המצות קלות שאדם דש בעקביו, בעבודה"" 1990)"

"6. ואברהם ראה, לפי הכלל ""שאין אור בלי כלי"", כלומר ""שאין מילוי בלי חסרון"", שאם ה' יתן לישראל קצת הארה והתעוררות מלמעלה, הם יהיו מסתפקין במועט, ולא יהיה להם שום חסרון למדרגות יותר גבוהות. אם כן ראה אברהם, שאין שום אפשרות שעם ישראל יוכלו לקבל את ירושת הארץ, מטעם שאין להם צורך לזה. "
"וזו היתה השאלה ""במה אדע"". לא חס ושלום שהוא לא האמין מה שה' אמר לו. אלא שאלתו היתה, שאמר, שהוא לא רואה, שיהיה להם צורך לזה. כמו כשנותנים לאדם איזה דבר יקר ערך, אבל אם אין לו צורך לזה, אין האדם יכול להנות מאותו דבר. נמצא, אפילו שיתנו להם ירושת הארץ, אם אין להם צורך, אז לא יוכלו להנות מזה. והגם מצד הנותן הכל בסדר, אבל אם אין להתחתון צורך, מה הנותן יכול לעשות. וזהו ששאל אברהם. "
"(הרב""ש. מאמר 44 ""מהי הסיבה שבגללה זכו ישראל לירושת הארץ, בעבודה"" 1991)"

"7. איך, אמר אברהם, איך יקבלו את האור, בזמן שאין להם כלים, הנקרא ""צורך"". אז אמר לו ה' ""ידע תדע, כי גר יהיה זרעך בארץ לא להם"". היינו, שעם ישראל יהיו בארץ, היינו ברצון, שלא שייך לעם ישראל, אלא הם יהיו תחת שליטת הרצון לקבל, שזה שייך לפרעה מלך מצרים. "
"""וענו אותם"". כלומר, שעם ישראל יסבלו, מזה שאין הם יכולים לעשות מעשים בעמ""נ להשפיע, שזה יביאו להם דביקות בה'. אז הם יצטרכו שה' יעזור, כמו שכתוב ""ותעל שועתם אל האלקים מן העבודה, וישמע אלקים את נאקתם, ויזכור אלקים את בריתו את אברהם"". "
"(הרב""ש. מאמר 41 ""מהו המצות קלות שאדם דש בעקביו, בעבודה"" 1990)"

"8. מה אנו רואים בהתשובה של ה' על שאלת אברם, במה אדע, שע""י זה שיהיו בארץ לא להם, היינו שיהיו בגלות, אז אברם כבר יהיה בטוח שהם ירשו את הארץ. "
"ואמר, היות שאין אור בלי כלי, היינו אין מילוי בלי חסרון, ואברם אמר לה', שהוא לא רואה שהם יצטרכו לאורות כל כך גדולים, הנקרא, ארץ ישראל, לכן ה' אמר לו, ע""י זה שיהיו בגלות, ויבקשו מה' שיוציאם מהגלות, ובמה מוציאם, זהו רק עם אורות גדולים, כי ""המאור שבה מחזירו למוטב"", אם כן כבר יהיה להם צורך לאורות הגדולים. "
"(הרב""ש. מאמר 22 ""מהו שדוקא בליל פסח, שואלים ד' קשיות"" 1989)"

"9. יש לפרש, מה שאברהם אבינו עליו השלום שאל להקב""ה ""במה אדע כי ארשנו?"" כי איך יהיה מציאות, שיוכלו לקבל עליהם עול האמונה? היות שזהו כנגד הדעת. ומי יכול ללכת נגד הדעת? אם כן איך יהיה מציאות, שיזכו לאור האמונה, היות שכל השלימות תלוי רק בזה. "
"ועל זה השיב לו הקב""ה: ""ידוע תדע וכו', שהם יהיו בגלות"". שפירושו, שהוא הכין קליפה, שהוא היצר הרע אדם בליעל, שהוא פרעה מלך מצרים, שאותיות פרעה הוא אותיות ערף, כמו שאמר האר""י ז""ל בשער הכוונות לפסח, שפרעה הוא בחינת עורף מצר-ים, שהיה מוצץ את השפע כשיורדת לתחתונים, עם השאלה שלו, שהוא בא ושואל ""מי ה' אשר אשמע בקולו?"" (שמות, שביעי). ותיכף עם השאלה הזאת כבר נמצאים ברשות הקליפות. "
"(בעל הסולם. ""שמעתי"". פ""ו. ""ויבן ערי מסכנות"")"

"10. בזמן שהאדם צריך לעבוד לשם שמים, שזה אצלו למעלה מהדעת, בזה האדם מזלזל, מטעם שהגוף מתנגד לעבוד בלי שכר. לכן שאומרים להגוף, שצריכים לעבוד רק בעל מנת להשפיע לה', אז הגוף אומר, שדבר זה רחוק מהשכל ואינו כדאי להתאמץ בעבודה זו. והאדם רואה, שאין בידו להתגבר על הגוף. וכפי שהסביר אאמו""ר זצ""ל, שזה שאין בידי אדם לצאת משליטת הרצון לקבל לעצמו, הבורא עשה זה בכוונה תחילה, בכדי שע""י זה האדם יקבל צורך לעזרת ה', אחרת הוא אבוד. "
"ולכן כשהאדם מבקש מה' שיעזור לו, ע""י זה הוא מקבל עזרה מלמעלה, שהוא ענין מאור התורה, ""שהמאור שבה מחזירו למוטב"", כמ""ש בדברי הזה""ק, שע""י זה הוא מקבל כלים וצורך להשגת נרנח""י דנשמה. וזאת היתה התשובה של ה', מה שאברם שאל ""במה אדע כי אירשנה"". "
"(הרב""ש. מאמר 41 ""מהו המצות קלות שאדם דש בעקביו, בעבודה"" 1990)"

"11. האדם מוכרח להתחיל בהמלחמה, בכדי שיהיו לו כלים וצורך לישועה ועזרת ה', שהוא מה שאמרו, ""אלמלא הקדוש ברוך הוא עוזרו אינו יכול לו"". נמצא שבכוונה לא נתן לו להאדם שיוכל לנצח את המלחמה, משום שעל ידי המלחמה האדם משיג כלים וחסרונות להשפע."
"לכן צריכים לשתיהן: שהאדם יכנס למלחמה בכדי להשיג כלים, והעזרה שצריכים, שדוקא הקדוש ברוך הוא יעזור לו, משום שעל ידי העזרה הוא משיג ירושת הארץ, שהבטיח הקדוש ברוך הוא לאברהם אבינו עליו השלום. "

"12. ""וימצאהו איש, והנה תעה בשדה. וישאלהו האיש לאמור, מה תבקש. ויאמר, את אחי אנכי מבקש, הגידה נא לי איפה הם רועים"" (וישב)."
"הנה, האדם תועה בשדה, הכוונה על מקום שמזה צריך לצאת תבואת השדה, כדי לפרנס את העולם. ועבודת השדה היא חרישה, זריעה, וקצירה. ועל זה נאמר ""הזורעים בדמעה, ברינה יקצורו"". וזה נקרא ""שדה, אשר ברכו ה'""."
"כשאדם תועה בשדה. פירש בעל הטורים, שהוא בחינת ""אדם"" תועה מדרך השכל, היינו שלא יודע את הדרך האמיתית, שהיא מובילה להמקום, ששם הוא צריך להגיע, כמו מלשון ""חמור תועה בשדה"". והוא בא לידי מצב, שהוא חושב, שאף פעם לא יגיע להמטרה, שהוא צריך להגיע."
"""וישאלהו האיש לאמור, מה תבקש"". היינו, במה אני יכול לעזור לך. ""ויאמר, את אחי אנכי מבקש"", שעל ידי זה שאני אהיה בצוותא חדא עם אחי, זאת אומרת, על ידי זה שאני אהיה בקבוצה, שיש שם אהבת חברים, אז אני אוכל לעלות על המסילה, העולה לבית ה'."
"והמסילה זו היא הנקראת ""דרך של השפעה"", שדרך זו היא נגד הטבע שלנו. ובכדי שנוכל להגיע לזה, אין עצה אחרת, אלא אהבת חברים, שעל ידי זה כל אחד יכול לעזור לחבירו."
"""ויאמר האיש, נסעו מזה"". ופירש רש""י, הסיעו עצמן מן האחוה, היינו שאינם רוצים להתחבר עמך. וזה גרם בסופו של דבר, שעם ישראל נכנסו לגלות מצרים. ובכדי לצאת ממצרים, עלינו לקבל על עצמנו לכנס בקבוצה, שרוצים להיות באהבת חברים, ועל ידי זה נזכה לצאת ממצרים ולקבלת התורה. "
"(הרב""ש. מאמר 3 ""אהבת חברים - א'"" 1984)"

"13. ומה זה גלות, זה שמונח תחת שליטת אהבה עצמית ולא יכול לעבוד לשם שמים. ומתי נקראת אהבה עצמית גלות, זה רק בזמן שרוצה לצאת משליטה זאת, משום שסובל יסורים, מזה שאינו יכול לעשות שום דבר לשם שמים. "
"(הרב""ש. 71. ""ענין גלות"")"

"14. יש לדעת, שענין גלות, מה שהאדם מרגיש, שהוא נמצא בגלות, זה נמדד לא לפי הגלות, אלא לפי הרגשת הרע והיסורים, שסובל מזה שנמצא בגלות. ואז, כשיש לו יסורים, בזה שהוא נמצא תחת שליטת המעבידים, שהוא מוכרח לעשות כל מה שהם דורשים ממנו, ואין לו שום זכות לבצע את מה שהוא רוצה, אלא הוא מוכרח לשמש ולהוציא לפועל את כל מה שהאומות העולם, הנמצאים בגופו של אדם, דורשים, ואין לו שום כח לבגוד בהם, לפי שיעור המכאובים שהוא מרגיש ורוצה לברוח מהם, בשיעור הזה הוא יכול להנות מהגאולה. "
"(הרב""ש. מאמר 15 ""מהו הברכה ""שעשה לי נס במקום הזה"" בעבודה"" 1991)"

"15. כפי שהסביר אאמו""ר זצ""ל, שענין גלות מצרים היה, בכדי להשיג כלים של המצרים. אבל רק בהשאלה. ואח""כ להחזיר להם בחזרה. כי הוא זצ""ל פירש, שענין זה, שהקב""ה אמר לאברהם, ""כי גר יהיה זרעך בארץ לא להם"", זו היתה הבטחה על הירושה. זאת אומרת, שיהיה להם צורך לקבלת השפע מהקב""ה. כי זה שרוצים לצאת מהשעבוד של המצרים, הוא יכול להיות רק על ידי עזרה עם נשמתא קדישא, כנ""ל. אז ממילא כל פעם הם יהיו זקוקים לעזרת ה'. ומזה יהיה להם צורך כל פעם להמשיך מדרגות יותר גדולות. "
"(הרב""ש. מאמר 14 ""מהו הצורך לשאילת כלים מהמצרים"" 1986)"

"16. האר""י הקדוש אומר, שגלות מצרים היתה, שהדעת דקדושה היה בגלות. היינו, שקליפת מצרים היתה שולטת על עם ישראל. שיש לפרש, שענין ""עם ישראל"" פירושו, שכל העם רוצה לעבוד לתועלת ה' ולא לתועלת עצמם. כידוע, שענין ישראל פירושו ישר-אל, הכל בשביל ה'."
"ו""שליטת פרעה"" הוא להיפך, היינו לעבוד רק לתועלת עצמו. לכן דעת דקדושה, היינו זה שצריכים לעבוד לשם שמים, היינו להשפיע, בחינה זו היתה בגלות תחת שליטת פרעה מלך מצרים, ש""מצרים"" הם אותיות מצר-ים, כידוע ש""צר"" פירושו צר מחסדים."
"(הרב""ש. מאמר 15 ""מהו, שמטרם שנפל השר המצרי, לא נענו בצעקתם, בעבודה"" 1990)"

"17. בזמן שהאדם מקדש את הנקודה שבלב שלו, כראוי לו, אז הוא מתחיל להכנס לגלות מצרים, ואז הוא מתחיל לראות כל פעם איך שהוא מרוחק מהמעשה דלהשפיע. ואז מתרקמים אצלו כלים, דהיינו חסרונות, שחסרונות האלו יכול אחר כך הקדוש ברוך הוא למלאות. "
"(הרב""ש. 380. ""כל מקדש שביעי - ב'"")"

"18. תועלת הגלות היה, שירגישו, שהרצון לקבל הוא חטא. וזהו סיבה, שיחליטו, שאין עצה אחרת, אלא להשתדל להגיע לכלי השפעה. וזה ענין, שאמר לו הקב""ה לאברהם אבינו עליו השלום, על השאלה, שהוא בקש בטוחות על ירושת הארץ: ""ידוע תדע, כי גר יהיו זרעך וכו' וענו אותם"". כי על ידי הגלות, אז הם יבואו לידי גלוי של החוט השערה, שהוא חטא. אז יבואו לידי קבלת עבודה אמיתית, כדי להרחיק עצמם מן החטא."
"(בעל הסולם. ""שמעתי"", פ""ו. ""ויבן ערי מסכנות"")"

"19. במצב דשלא לשמה האדם מרגיש עצמו לבחינת מדרגת ישראל. מה שאין כן אם האדם רוצה להכנס בעבודה דלהשפיע, כלומר, שיהיו לו כלים לקבל אור פנימי, שאז הוא רוצה לצאת מאהבה עצמית, אז באים לתוך גלות מצרים. זאת אומרת, שאז רואים איך שהאדם מרוחק מלהיות דבוק בהקב""ה בהשתוות הצורה. אלא, בין במוחא ובין בליבא, שולטת קליפת מצרים."
"ובמצב הזה כבר הוא רואה, איך שהוא רחוק מלהיות בחינת ישראל, אלא שהוא נמצא במצב של יעקב, מצב של קטנות, מלשון עקביים וסוף. כלומר, שהוא נמצא בתכלית השפלות, שהוא רואה, שכל יום ויום הוא יותר מרוחק מהקב""ה, ואין לו אחיזה בקדושה. וזה נקרא ""גלות מצרים""."
"(הרב""ש. מאמר 11 ""מהו הב' הבחנות שלפני לשמה"" 1988)"

"20. כשעם ישראל, שהיו בגלות מצרים, שהיו תחת שליטת פרעה מלך מצר-ים, ורצו לצאת מתחת שליטתו, לא היה ביכולתם. אולם עוד לא היה ברור להם כל כך, מהו הפירוש ""לעבוד להשפיע ולא לתועלת עצמו"", הגם שרצונם היה לעבוד לתועלת ה', וראו שלא יכולים. אבל היה להם תמיד תירוצים, על מה שלא יכולים לכוון בעל מנת להשפיע. ולא הרגישו שהם כל כך רחוקים מה'. "
"(הרב""ש. מאמר 15 ""מהו, שמטרם שנפל השר המצרי, לא נענו בצעקתם, בעבודה"" 1990)"

"21. אם האדם מונח תחת שליטה זו כמו אומות העולם, נמצא שהוא בגלות, ואז הוא בבחינת עובדי עבודה זרה - ואז יש מקום לתפילה שהקב""ה יעזור לו לצאת מגלות הזו, ואז שייך לומר: ועכשיו, היינו לאחר שהוא בגלות והוא בבחינת עובדי עבודה זרה, שייך לומר: ועכשיו קרבנו המקום לעבודתו, שפירושו לעבוד עבודת הקב""ה ולא לעבוד לשליטת עבודה זרה. "
"וזה נקרא יציאת מצרים, שאז כל המעשים הם להקב""ה. ובשביל זה מיחסים את המצוות - ""זכר ליציאת מצרים"", שרק אז לאחר שיוצאים מגלות מצרים אפשר לקיים את המצוות מטעם ציווי ה' ולא מטעמים אחרים. "
"(הרב""ש. אגרת ס""ו)"

"22. מטעם שהאדם נברא מבחינת רצון לקבל לעצמו, והיות לזכות לתענוגים האמיתים צריכים לזכות מקודם לבחינת דביקות, הנקרא השתוות הצורה, היינו שיתאים את כוונתו, שיהיה לשם שמים, הנקרא להשפיע, שזהו מדתו של הקדוש ברוך הוא, הנקרא משפיע, זהו נגד טבע."
"נמצא שמונח בגלות, היינו תחת שליטת מלך מצרים. והיות שהגוף נקרא רצון לקבל, לכן אין ענין שהאדם יעבוד את ה' בעל כורחו, כי בדבר הכרחי אין תענוג, רק חיי צער. ורק כך היא דרכה של תורה, היינו הדרך עד שמגיעים לבחינת תורה לשמה, אז החיים הוא חיי צער, היות שהוא על דרך הכפיה. "
"(הרב""ש. 936. ""זמן הגאולה"")"

"23. האדם שלומד תורה, מסיבת שהוא מאמין בדברי חז""ל, שאמרו, ""אמר הקב""ה, בראתי יצר הרע, בראתי תורה תבלין"", התבלין האלו נותנים להאדם להרגיש איך שהאדם מרוחק מה'. "
"נמצא, שהתורה נתנה להאדם כלי, היינו חסרון, שהאדם יבקש מה', שיוציאו מהגלות, הנקראת ""גלות מצרים"", כידוע מצר-ים פירושו צר עין, היינו שאין לו שום כח להשפיע אלא רק לקבל. והאדם, הגם שהוא רואה, שאי אפשר להגיע לקירבת ה', מטרם שכל מעשיו יהיו בעל מנת להשפיע, מכל מקום הוא רואה, שאין שום מציאות, שתהיה בידו יכולת להגיע לזה בלי עזרתו יתברך. "
"(הרב""ש. מאמר 41 ""מהו המצות קלות שאדם דש בעקביו, בעבודה"" 1990)"

"24. מהו כל כך גודל האיסור של ""אל תלחם לחם רע עין"", שבגלל זה נשארו ישראל בגלות, כמו שאומר ""ואם כשירדו ישראל למצרים, לא היו טועמים את לחם המצרים, לא היו נעזבים בגלות מצרים"". היות שענין ""גלות"" נקרא בזה, שעם ישראל לא היו יכולים לעבוד בעל מנת להשפיע לה', אלא רק לקבל לעצמו. וזה נקרא ""גלות מצרים"", שלא יכלו לצאת משליטתם, אלא הרצון לקבל לעצמו, היה שולט. לכן אומר הזה""ק, שאם בזמן שירדו בגלות מצרים, היו נזהרים שלא יאכלו, היינו שלא יהנו מזה שהמצרים נהנין, כלומר ""מרע עין"", שהוא הרצון לקבל לעצמו, לא היו נכנסים תחת שליטתם, בגלות. "
"נמצא, שגודל האיסור של רע עין הוא, שהלחם שלו כולו בעל מנת לקבל, וזה גורם כל הפירוד מהקדושה. וזהו כל האיסור של ""אל תלחם את לחם רע עין"". "
"(הרב""ש. מאמר 13 ""מהו ""לחם רע עין"" בעבודה"" 1989)"

"25. האדם צריך לדעת, שהירידות האלו ניתנו לו בכדי ללמוד מזה איך להעריך את מצב העליה, רק בזמן הירידה, אין אדם מסוגל ללמוד מזה משהו. "
"אלא בזמן העליה, אז יש לו מקום לעשות חשבון אמיתי, ולומר, שזה שאני נמצא עכשיו בבחינת אמונה, זהו הוא בא לי מצד ה', אחרת אני תיכף ירד למצב של אהבה עצמית, ואם לא עושה חשבון זה, תיכף זורקים אותו. ולתת תודה לה' על מה שקירב אותו. נמצא, שאי אפשר להשיג הנאה אמיתית מהתקרבות ה', אם לא יודעים להעריך את זה, כנ""ל, ""כיתרון האור מתוך החושך"". "
"נמצא, שבכדי שהנבראים יקבלו את הטוב והעונג, ושירגישו זה, היו מוכרחות להיות כל אלו הירידות הנקראות, בחינת גלות. וזה מכונה, ""שכינתא בגלותא"", או ""שכינתא בעפרא"", שרק ע""י זה יהיה להאדם כלים להרגיש את הטוב ועונג. "
"(הרב""ש. מאמר 22 ""מהו שדוקא בליל פסח, שואלים ד' קשיות"" 1989)"

"26. ""ישראל שגלו שכינה עמהם"", שפירושו שאם האדם מגיע לידי ירידה, גם הרוחניות אצלו בבחינת ירידה. ולפי הכלל, ""מצוה גוררת מצוה"", מדוע הוא בא לידי ירידה. תשובה, שמלמעלה נותנים לו ירידה, בכדי שהוא ירגיש שהוא נמצא בגלות, ושיבקש רחמים שיוציאו אותו מהגלות, שזה נקרא גאולה. ואי אפשר להיות גאולה אם אין שם גלות קודם. "
"(הרב""ש. 71. ""ענין גלות"")"

"27. אי אפשר לצאת מגלות מצרים מטרם שנכנסים בגלות. שרק אז שייך לומר שיוצאים מהגלות. ולזה מספר לנו בעל ההגדה שאנחנו צריכין לדעת שמתחילה עובדי עבודה זרה היו אבותינו, היינו שהיו בגלות תחת שליטת עובדי עבודה זרה - ורק אז קירב הקב""ה את אבותינו. מה שאם כן אם לא היו מרגישים שהם מונחים תחת שליטת עובדי עבודה זרה לא שייך לומר שהקב""ה קירב אותם. שרק בזמן שהאדם מרוחק מהקב""ה שייך לומר שהקב""ה מקרב אותו. כי תמיד צריך להיות ההעדר קודם להויה, שענין העדר הוא הכלי, וההויה הוא האור הממלא את ההעדר והחושך. "
"(הרב""ש. אגרת ס""ו)"

"28. אי אפשר לצאת מהגלות, מטרם שנמצאים בגלות. וזה ידוע שהתורה הקדושה היא נצחית ונוהגת בכל דור ודור. וכמו כן אנו אומרים בהגדה, בכל דור ודור חייב אדם לראות את עצמו כאילו הוא יצא ממצרים. לכן צריכים לדעת את ענין הגלות, אשר בו אנו נמצאים. וכל דור ודור צריך לצאת מהגלות המר הזה, מהו. "
"(הרב""ש. 936. ""זמן הגאולה"")"

"29. כתוב ""וזכרת, כי עבד היית במצרים"". ומי אומר שלהיות עבד הוא כל כך רע. הלא יש אנשים שרוצים להיות עבד, כנ""ל, שהעבד אמר ""אהבתי את אדני"". אלא כנ""ל, שענין גלות, הוא לפי שיעור היסורים והמכאובים, שמרגישים בהגלות. ובשיעור זה יכולים לקבל שמחה מהגאולה. וזהו כמו אור וכלי, כלומר שהיסורים שסובלים מאיזה דבר, הוא הכלי, שיכול לקבל אור, אם משחרר עצמו מהיסורים. "
"(הרב""ש. מאמר 15 ""מהו הברכה ""שעשה לי נס במקום הזה"" בעבודה"" 1991)"

"30. קליפת מצרים, היא קליפה כללית, ששם נפלו ניצוצין דקדושה, שעם ישראל, שהיה במצרים, היו צריכים לתקן אותם. ואז צריך להיות מקודם כאב ומכאוב, בזה שהם לא יכולים לצאת משליטתם, כמו שכתוב ""ויאנחו בני ישראל מן העבודה, ויזעקו, ותעל שועתם אל אלקים מן העבודה, וישמע אלקים את נאקתם"". "
"(הרב""ש. מאמר 16 ""וכאשר יענו אותו"" 1985)"

"31. קליפת מצרים היתה, שכל אחד יכול לעשות מעשים רק בכדי לקבל תמורתו. אבל בלי תמורה, היינו רק להשפיע, הוא אינו נותן רשות לעשות שום פעולה. זה נקרא, שמצרים היא בבחינת מיצר לבחינת ישראל."
"(הרב""ש. מאמר 15 ""מהו, שמטרם שנפל השר המצרי, לא נענו בצעקתם, בעבודה"" 1990)"

"32. אמרו חז""ל: ""כל המצר לישראל נעשה ראש"". פירוש, מי יכול לשלוט על בחינת ""ישראל"". רק מי שהוא בבחינת ""ראש"", והוא שולט, אז הוא מיצר לבחינת ישראל, שלא נותן לעבוד עבור ה', שנקרא ""לעסוק בחסד"", אלא רק בתועלת עצמו, שזה נקרא ""קליפת מצרים"". "
"(הרב""ש. מאמר 15 ""מהו, שמטרם שנפל השר המצרי, לא נענו בצעקתם, בעבודה"" 1990)"

"33. מטרם שראו את המצב, שבו הם נמצאים ברשות הקליפות, וכואב להם ומפחדים שלא ישארו שם לעולמים, אז אין שום צורך, שה' יעזור להם מכלי קבלה, אם לא מרגישים את ההזק והחסרון, שיש בזה, שזהו כל המפריע מלהתדבק בה'. כי אחרת אדם מחשיב יותר את העבודה בבחינת ידיעה וקבלה. מה שאין כן בחינת אמונה נחשב לבחינת שופלות. ובוחרים יותר בידיעה וקבלה, כי כך מחייב שכל החיצון של האדם. "
"ולכן הוכן להם הגלות, שירגישו שאין להם שום התקדמות בהתקרבות לה', כל עבודתם נשקע בתוך קליפת מצרים. ואז ראו, שאין להם שום ברירה, אלא הם מוכרחים לקבל על עצמם עבודה של שיפלות, שהוא בחינת אמונה למעלה מהדעת, ולהשתוקק לבחינת השפעה, אחרת הם מרגישים, שהם שנמצאים ברשות הס""א. "
"(בעל הסולם. ""שמעתי"", פ""ו. ""ויבן ערי מסכנות"")"

"34. ""ויצא אל אחיו וירא בסבלותם, וירא איש מצרי מכה איש עברי מאחיו, וירא כי אין איש"". "
"ובדרך עבודה יש לפרש, דוקא בזמן שיש להאדם בחינת משה, הנקרא, בחינת תורה, הוא יכול לראות איך איש מצרי, היינו הרצון לקבל לעצמו, הוא אומר, שהוא נקרא, איש, ועם הכח הזה הנקרא, בחינת תורה, הוא רואה שמכה את איש עברי, היינו שאצל עברי, איש נקרא, דוקא שאינו עושה מעשה בהמה, כלומר שאיש נקרא, שאין הוא משתמש עם הרצונות של בהמות, וזה שכתוב, ""וירא כי אין איש"", היינו שאף פעם לא תצא ממנו איש מכח עצמו. וזהו מטעם שיש להאדם בחינת משה, שהוא בחינת רעיא מהימנא, (שהוא בחינת רועה את האמונה לכלל ישראל), הכח הזה מעורר את האדם לראות את האמת, שאף פעם האדם לא ישיג בחינת איש מכח עצמו, וזה שכתוב, ""וירא כי אין איש"", זה גורם לו שיבקש מה' שיתן לו בחינת אמונה בה', שע""י זה הוא יבוא לידי דביקות בה'. "
"(הרב""ש. מאמר 17 ""מהו כי אני הכבדתי את לבו, בעבודה"" 1991)"

"35. המצרים היו מבזים את המאכלים של העברים, כי העברים כל הלחם היינו המזונות, היו בעל מנת להשפיע, ואצל המצרים כל הלחם הוא בבחינת ""רע עין"", שהוא לקבל. וכששמעו, שהלחם עברים הוא להשפיע, דבר של להשפיע הוא מאוס ובזוי, כי בזמן שצריכים לעשות בעל מנת להשפיע ולא לקבל לתועלת עצמו, עבודה זו בזויה אצלם. ולא מרגישים בזה שום טעם."
"לכן בזמן שהמצרים היו רק שומעים, שצריכים לעבוד בעל מנת להשפיע, הם באים לידי הרגשה, שהם צריכים להשפיל עצמם. היינו, שכל הדעת שלהם, שהיא מחייבת, שהאדם צריך לדאוג לתועלת עצמו, ומה שאינו יצמח מזה משהו לתועלת עצמו, זה אין הם מסוגלים לעשות, לכן הגוף, בזמן שהוא נמצא תחת שליטת המצרים, בזמן שהוא שומע אפילו רק רמז קל, שצריכים לעשות להשפיע, תיכף הגוף מבזה את עבודה זו, והוא טוען, שהוא עדיין בשכל המלא שלו, ולא יכנע לאכול לחם של עברים, שאצלו הלחם הזה לחם תועבה, משום שהלחם הזה הוא נגד הדעת."
"(הרב""ש. מאמר 13 ""מהו ""לחם רע עין"" בעבודה"" 1989)"

"36. פרעה הוא היצר הרע, הנמצא בגופו של אדם. "
"(הרב""ש. מאמר 17 ""מהו הסיוע, שהבא לטהר מקבל, בעבודה"" 1990)"

"37. כשמתחיל האדם ללכת בדרך ה', הנה פרעה מלך מצרים הוא המלך, השולט על הגופים שיחזיקו את העובדים בעל מנת להשפיע, שהגופים יתנגדו שלא יוכלו לבוא לשלימות הנרצה, שהוא שכל מעשיו יהיו לשם שמים."
"(הרב""ש. 923. ""ויאמר בילדכן את העבריות"")"

"38. והנה פרעה הוא מלשון ""ופרע את ראש"", היינו גילוי, שעל ידי זה שהוא רוצה שהכל יהיה גלוי אצלו, אחרת הוא מלך מצרים, הוא שולט על הגוף בבחינת מצרים, שהוא מצר לאדם בזמן שרוצה לעשות משהו לשם שמים. לכן כשהוא רוצה בגילוי, היינו שהכל יהיה לפי שכלו, שהשכל יבין שכדאי לעשות את המעשים, הוא נותן רשות לאדם שיעשה. "
"(הרב""ש. 926. ""בא אל פרעה"")"

"39. באופן כללי ידוע, שעמלק נקרא יצר הרע. אולם באופן פרטי יש ליצר הרע הרבה שמות. וחז""ל (במסכת סוכה דף נ""ב) אמרו, ""שבעה שמות יש לו ליצר הרע, רע, ערל, טמא, שונא, מכשול, אבן צפוני. ויש לו עוד שמות כמו פרעה מלך מצרים, עמלק""."
"(הרב""ש. מאמר 22 ""מהו הסדר במחית עמלק"" 1990)"

"40. אאמו""ר זצ""ל מפרש, דסטרא אחרא, והקליפה, והיצר הרע - אינו אלא הרצון לקבל. וזהו נוהג בין במוחא ובין בליבא. היינו, ששליטת פרעה מלך מצרים ועבדי פרעה הם שליטת הרצון לקבל על האברים, היינו שכל הרמ""ח אברים, בזמן שמשמשים את הרצון לקבל, הם נקראים עבדי פרעה. "
"(הרב""ש. 936. ""זמן הגאולה"")"

"41. ענין ישראל פירושו ישר-אל, הכל בשביל ה'. ו""שליטת פרעה"" הוא להיפך, היינו לעבוד רק לתועלת עצמו. לכן דעת דקדושה, היינו זה שצריכים לעבוד לשם שמים, היינו להשפיע, בחינה זו היתה בגלות תחת שליטת פרעה מלך מצרים, ש""מצרים"" הם אותיות מצר-ים, כידוע ש""צר"" פירושו צר מחסדים. וזהו כמו שאומרים ""צר עין"". "
"(הרב""ש. מאמר 15 ""מהו, שמטרם שנפל השר המצרי, לא נענו בצעקתם, בעבודה"" 1990)"

"42. ""ידוע תדע וכו', שהם יהיו בגלות"". שפירושו, שהוא הכין קליפה, שהוא היצר הרע אדם בליעל, שהוא פרעה מלך מצרים, שאותיות פרעה הוא אותיות ערף, כמו שאמר האר""י ז""ל בשער הכוונות לפסח, שפרעה הוא בחינת עורף מצר-ים, שהיה מוצץ את השפע כשיורדת לתחתונים, עם השאלה שלו, שהוא בא ושואל ""מי ה' אשר אשמע בקולו?"" (שמות, שביעי). ותיכף עם השאלה הזאת כבר נמצאים ברשות הקליפות. "
"(בעל הסולם. ""שמעתי"". פ""ו. ""ויבן ערי מסכנות"")"

"43. ""פרעה"", אותיות ""פ""ה ר""ע"", פי', דבחי' מלכות שבמוחין נקרא פה, שסודו הוא בחי' הכרעה והסכמה שלא יחל דברו וכל היוצא מפיו יעשה. ובגלות מצרים היתה שליטה ל""פה רע"" הנ""ל והיו חוזרים לסורם. ולכן אף על גב שזכו לאיזו הארה עליונה מט""ר, אבל היא לא יכולה להיות נבלעת בגוף, מפני ש""פה רע"", שהוא לעומת ""פה דקדושה"", דהיינו העורף היה מפסיק השפע היורד מן הראש. ויונק ומוצץ כל השפע שהתחיל לרדת בשביל ישראל. וזה סוד ""שלא היה שום עבד יכול לברוח ממצרים"". כי פרעה עשה כשוף גדול על פתחי מצרים. "
(בעל הסולם. אגרת י)

"44. מצאנו בזהר (בשלח דף נ""ה, ובהסולם אות קפ""ז) בשלח וזה לשונו, ""אמר רבי יהודה, אמר רבי יצחק, פרעה היה חכם יותר מכל מכשפיו, ובכל הצד שלהם לא ראה שיהיה גאולה לישראל, ופרעה לא חשב, שיש קשר אחר של אמונה, השולט על כל הכוחות של הס""א, ועל כן היה מחזק את לבו"". "
"נמצא לפי דברי הזהר, שענין פרעה הוא בתוך הדעת, שמצד השכל אין שום אפשרות לצאת משליטתם אלא רק בכח אמונה למעלה מהדעת, שכח זה מבטל כל הכוחות שישנם בעולם. "
"(הרב""ש. מאמר 20 ""מי שחיזק לבו"" 1985)¶"

"45. תחילת גלות מצרים והשעבוד מתחיל מהכתוב: ""ויקם מלך חדש על מצרים אשר לא ידע את יוסף"", פירוש, שנתגלה שליטה חדשה במוחם של כל אחד ואחד, שליטה חדשה מקרוב, כי נפלו ממדרגתם הקדומה, וכמ""ש ""שתלמיד שגלה מגלין רבו עמו"", וממילא לא ידעו את יוסף, כלומר, שלא השיגו אותו אלא כפי מה ששיערו בלבם. ולכן ציירו בלבם תמונת יוסף כמוהם עצמם, ומכיון שכן ""לא ידעו את יוסף"" והתחיל השעבוד, שאם לא כן, ודאי היה הצדיק מגין עליהם, ולא היה מצוייר להם כלל בחינת גלות ושעבוד. "
(בעל הסולם. אגרת י)

"46. היות שיצר הרע בא לאדם תיכף כשנולד, כמו שכתוב ""לפתח חטאת רובץ"". היינו, שתיכף שנולד, יוצא עמו היצר הרע. מה שאין כן היצר טוב בא לאדם לי""ג שנה. אם כן מהו שאמר ""ויקם מלך חדש"". חדש ממש. אלא מה צריכים לומר, שהמלך זקן וכסיל, שהוא היצר הרע, אין זה דבר חדש באדם, אלא תיכף כשנולד, הוא נמצא, כמו שכתוב ""עייר פרא אדם יולד""."
"(הרב""ש. מאמר 17 ""מהו הסיוע, שהבא לטהר מקבל, בעבודה"" 1990)"

"47. מהו ""ויקם מלך חדש"", הלא הוא ""מלך זקן"". והתשובה היא, שכל פעם מתחדשים גזירותיו, היינו שכל פעם הוא נעשה יצר הרע מחדש, שזה בא מטעם ""כי אני הכבדתי את לבו"". נמצא, כמו ""כל הגדול מחבירו, יצרו גדול הימנו""."
"(הרב""ש. מאמר 17 ""מהו הסיוע, שהבא לטהר מקבל, בעבודה"" 1990)"

"48. ויקם מלך חדש על מצרים. מי שהיה שפל קם למלוך מעצמו, אע""פ שלא היה ראוי למלוכה, ובכוח העשירות קם. כעין אחשוורוש, שלא היה ראוי למלוכה, וקם למלוך מעצמו, וקם בכוח העשירות, ורצה לאבד את ישראל מן העולם."
"אף כאן בפרעה, לא היה ראוי זה למלך, וקם למלוך מעצמו, ורצה לאבד את ישראל מן העולם, כמ""ש, ויאמר אל עמו, הנה עַם בני ישראל רב ועצום ממנוּ, הבה נתחכמה לו פן יִרבה. וכשקם מלך למעלה, המלאך הממונה, קם מלך למטה."
"(""זוהר לעם"". ""שמות"", מאמר ""וַיָקָם מלך חדש"", סעיף 88)"

"49. כתוב ""בא אל פרעה, כי אני הכבדתי את לבו, ואת לב עבדיו, למען שתי אתתי אלה בקרבו"". ומקשים העולם, למה הקב""ה הכביד את לבו. הכתוב מתרץ ""למען שתי אותותי אלה בקרבו"". והפירוש, כי למה הקב""ה הכביד את לבו של אדם, ולא יכול לנצח את מלחמת היצר לבדו."
"והתשובה, שהכוונה היא בכדי שהאדם יצעק אל ה'. וע""י זה יהיה לו כלי. ואז הקב""ה יכול להכניס בתוך הכלי את אותיות התורה בקרבו, שזהו בחינת נשמתא, שה' נותן לו בתור עזרה. וזהו בחינת ""אורייתא וקוב""ה חד הוא"", ש""אותותי"" הכוונה על אותיות התורה מבחינת שמותיו של הקב""ה. וזו הבחינה של להטיב לנבראיו, שהיא בחינת מחשבת הבריאה להטיב לנבראיו. וזו באה להאדם דוקא שיש לו כלי. וכלי זה בא ע""י הכבדת הלב, אז יש מקום לצעוק לה', שיעזור לו. ועוזרו בנשמתא קדישא."
"(הרב""ש. מאמר 13 ""בא אל פרעה - ב'"" 1986)"

"50. נתן הקדוש ב""ה למשה בדבור: ""בא אל פרעה"", כלומר, תייחד האמת, שכל הביאה למלך מצרים, אינו אלא לסוד פרעה, לגלות השכינה הקדושה, וזה שאמר: ""כי אני הכבדתי את לבו וכו' למען שתי אתתי אלה בקרבו"". כי ברוחניות אין אותיות. וכל הפריה ורביה שברוחניות שורה על האותיות הנשאבים מהחומריות דעולם הזה, בסוד ""ובורא חשך"", שאין כאן שום הוספה וחדוש אלא בריאת החשך, שהוא מרכבה מותאמת לגלות האור כי טוב. ונמצא שהשם ית' בכבודו ובעצמו הכביד את לבו, ולמה זה? כי לאותיות אני צריך. "
"(בעל הסולם. אגרת י""ד)"

"51. ""בא אל פרעה"" היינו שנינו ביחד, היינו שהאדם צריך להתחיל. ואז הוא רואה, שאין הוא מסוגל לנצח אותו. וזהו הרמז, שמשה היה ירא לגשת אליו. ואז אמר הקב""ה ""הנני עליך פרעה"", שאז באה העזרה מהקב""ה. ובמה, בנשמתא קדישא."
"(הרב""ש. מאמר 13 ""בא אל פרעה - ב'"" 1986)"

"52. ""בא"", ולא, ""לך"". כי ""בא"" פירושו, בא שנינו, ביחד. שאל יחשוב האדם שהוא בעצמו יוכל להכניע את הרע שלו, אלא כמו שכתוב ""יצרו של אדם מתגבר עליו בכל יום, ואלמלא הקדוש ברוך הוא עוזרו אינו יכול לו"". לכן אל יאמר אדם שאין באפשרותו לנצח את הרע שלו, כי הוא צריך להאמין שהקדוש ברוך הוא עוזרו. וזה פירוש, ""בא""."
"(הרב""ש. 926. ""בא אל פרעה"")"

"53. למה כתוב ""בא"", היות שמשה לבד לא היה יכול לנצח לפרעה מלך מצרים, אלא שה' ערך עמו מלחמה. "
"(הרב""ש. מאמר 17 ""מהו הסיוע, שהבא לטהר מקבל, בעבודה"" 1990)"

"54. אמר ה' ""אני ולא שליח"". אם כן מה עזר לנו משה בזה. אם כן מדוע כתוב ""בא אל פרעה"". אלא כנ""ל, היינו, שהאדם צריך להתחיל ללכת בדרך ה', ולהגיע אל האמת, היינו לזכות לדביקות ה'. ואז, אם הוא מתקדם בהליכה, אז האדם מקבל סיוע הראשון, היינו הרגשת החסרון לדעת מה שחסר לו. ואז משיג שחסרים לו רק ב' דברים עיקרים, שהם בחינת מוחא וליבא. ויחד עם זה הוא מקבל יסורים, מזה שאין לו. היינו, שמרגיש את הצורך לזה. ואז, אם אין האדם עובד בעצמו, לא שייך לומר, שהאדם מרגיש יסורים, בזה שאין לו, כנ""ל, שרק הצורך להדבר, אם האדם השקיע עבודה להשיג איזה דבר, אז שייך לומר, שיש לו צורך לזה, עד כדי כך, שהוא סובל יסורים מזה שאין לו. לכן כתוב ""בא אל פרעה""."
"(הרב""ש. מאמר 17 ""מהו הסיוע, שהבא לטהר מקבל, בעבודה"" 1990)"

"55. שהאדם מתחיל בעבודה דלהשפיע, והוא מסביר להגוף, שזוהי כל מטרת עבודה, היינו לקבל כלי דהשפעה. אבל אחרי כל אלו הוויכוחים שיש לו עם גוף, הגוף אומר לו, שאין אתה יכול לשנות את הטבע, ממה שהבורא ברא אותו. וכיון שהבריאה נבחנת לבחינת ""יש מאין"", הוא רק מבחינת רצון לקבל, איך אתה מעיז לומר, שאתה יכול לשנות הטבע, ממה שהבורא ברא אותו. "
"ועל זה נאמר ""בא אל פרעה"", היינו, שנלך ביחד, שגם אני הולך אתך, בכדי שאני אשנה הטבע, ואני רוצה, שרק אתה תבקש אותי, שאני אעזור לך לשנות את הטבע, ולהפוך אותה מרצון לקבל לרצון להשפיע, כמו שאמרו חז""ל (סוכה נ""ב) ""יצרו של אדם מתגבר עליו בכל יום, ואלמלא הקדוש ברוך הוא עוזר, אינו יכול לו"". "
"(הרב""ש. מאמר 19 ""בא אל פרעה - א'"" 1985)"

"56. ""בא אל פרעה"", וה""ס השכינה הקדושה בהתגלות, מלשון ""ופרע את ראש האשה"". כמ""ש בזוהר. והענין שבמדה שבני ישראל חשבו שמצרים מעבידים אותם ומטרידים אותם מעבדות ה', באותה מדה היו באמת בגלות מצרים, וכל הטרחא של הגואל, לא היתה אלא לגלות להם שאין כאן כח אחר מעורב, ו""אני ולא שליח"", כי אין שום כח זולתו. שזה היה באמת אור הגאולה. "
"(בעל הסולם. אגרת י""ד)"

"57. ""בא אל פרעה"". וקשה, הלא ""לך אל פרעה"" היה צריך לומר. ומתרץ הזהר (בא דף י""א ובהסולם אות ל""ו) ""אלא שהכניס אותו את משה, חדרים לפנים מחדרים, אל תנין חזק אחד עליון, כיון שראה הקב""ה שמשה ירא, אמר הקב""ה, הנני עליך פרעה מלך מצרים, התנין הגדול, הרובץ בתוך יאוריו, שהקב""ה היה צריך לערוך עמו מלחמה, ולא אחר, כמו שאתה אומר, אני ה', שדרשו, אני ולא שליח. נמצא שבא יהיה פירוש היינו, שנינו ביחד""."
"(הרב""ש. מאמר 19 ""בא אל פרעה - א'"" 1985)"

"58. כוחו של האדם, שהוא צריך לתת יגיעה, לא בכדי שישיג את הדבר, אלא בכדי שיהיה לו רצון חזק להשיג את הדבר. נמצא, שצריכים עבודת האדם, בכדי להשיג צורך, שה' יעזור לו, שזה נקרא רצון שלם. זאת אומרת, לא שעבודת האדם גורמת להשיג את הדבר, אלא להשיג את החסרון והצורך להדבר, ובכדי שידע מה שחסר לו. על זה הוא מקבל עזרה מלמעלה, בזה שכל פעם הוא רואה, שהוא יותר בעל חסרון, שאין בידו לצאת משליטת פרעה. והסיוע הזה נקרא ""כי אני הכבדתי את לבו"". נמצא, שהכבדת הלב צריכים כנ""ל, בכדי שיהיה לו רצון אמיתי לדבר אמת. "
"(הרב""ש. מאמר 17 ""מהו הסיוע שהבא לטהר מקבל, בעבודה"" 1990)"

"59. הכבדת הלב, מה שכתוב ""כי אני הכבדתי את לבו"", היתה בכדי שיהיה מקום לתפלה. והתפלה הזו, אין זה כדוגמת בשר ודם, שרוצה כבוד, שיבקש ממנו, בכדי שע""י זה הוא מתכבד. אלא כאן כוונת התפלה היא, בכדי שיהיה לו כלי, היינו שיהיה לו צורך לעזרת ה'. כי אין אור בלי כלי. ובזמן שהאדם רואה, שאין הוא מסוגל לעזור לעצמו כל שהוא, אז יש לו צורך שה' יעזור לו."
"(הרב""ש. מאמר 13 ""בא אל פרעה - ב'"" 1986)"

"60. כל הכבדת הלב היא לטובת האדם, שעל ידי זה יזכה לאותיות התורה. והגם שהאדם לא מרגיש בשעת מעשה את כל מה שהוא צריך להרגיש, אבל בזמן שגומר את בחינתו בשלימות, אז מתגלה אצלו בפעם אחת מה שעבד כל הזמן."
"וכמו המשל שנתן אאמו""ר ז""ל, שזה דומה שכל פעם אדם מרויח רק אפס. וכל פעם אינו רואה שהרויח רק אפס. לכן בפעם הראשונה יש לו אפס אחד, ובפעם שניה ב' אפסים, ובג' שלשה אפסים, עד שמרבה הרבה אפסים. "
"אבל כשגומר את עבודתו, הוא משיג אחד. נמצא שיוכל להיות אפס אחד עם אחד, שהוא רק עשר. או שיכול להיות 1,000,000 או יותר. נמצא שכל פעם נתוספות אצלו אותיות התורה. וזהו ""למען שיתי אותותי אלה בקרבו"". "
"(הרב""ש. 926. ""בא אל פרעה"")"

"61. תבין קושית העולם שמקשים על הפסוק: ""בא אל פרעה כי אני הכבדתי את לבו"" - נמצא לפי זה שהקב""ה לקח ממנו את הבחירה על ידי זה שהכביד את לבו?"
"ולפי מה שפרשתי אזי יוצא להיפך: כי על ידי זה שהקב""ה הכביד את לבו יש לו מקום לעשות עוד פעם את הענין של בחירה. כי בזמן שפרעה אמר: ""ה' הצדיק ואני ועמי הרשעים"", נמצא שכבר הכריע לכף זכות והוא כולו טוב וכבר אין לו עוד מה לעשות. לכן כנגד הטוב שלו הוצרך הקב""ה להגדיל את היצר הרע, כמו שאמרו רז""ל: ""כל הגדול מחברו יצרו גדול הימנו"", לכן כשהקב""ה הכביד את לבו אזי כבר היה לו עוד פעם מקום לעשות בחירה. "
"(הרב""ש. אגרת ל""ט)"

"62. נאמר ""בא אל פרעה"", היינו, שנלך ביחד, שגם אני הולך אתך, בכדי שאני אשנה הטבע, ואני רוצה, שרק אתה תבקש אותי, שאני אעזור לך לשנות את הטבע, ולהפוך אותה מרצון לקבל לרצון להשפיע, כמו שאמרו חז""ל (סוכה נ""ב) ""יצרו של אדם מתגבר עליו בכל יום, ואלמלא הקדוש ברוך הוא עוזר, אינו יכול לו"". "
"אולם גם זה יש להבין, בשביל מה צריך הבורא, שיבקשו ממנו. זה מתאים לבשר ודם, שהוא רוצה את הכבוד, שיבקשו ממנו, בכדי שידע שהוא עזר לו. אבל איך שייך לומר דבר כזה אצל הבורא. אלא לפי הכלל ""אין אור בלי כלי"", זאת אומרת, שאי אפשר לתת למי שהוא מילוי, אם אין לו חסרון, כי כל זמן שאין חסרון לדבר, אם נותנים לו, אין טעם בהדבר. אם כן, הוא לא יודע להחשיב את הדבר. ואז הוא לא ישמור את עצמו, שלא יגנבו את הדבר. היינו, שיש אנשים שהם כן מבינים את החשיבות שבדבר, והם יקחו ממנו זה הדבר. וזוהי הסיבה, שהאדם צריך לבקש עזרה מה'. "
"(הרב""ש. מאמר 19 ""בא אל פרעה - א'"" 1985)"

"63. בזמן שהאדם רוצה לעבוד בעל מנת להשפיע, היינו להגיע לדביקות ה', אז האדם מוכרח לראות האמת, שאין זה בידי אדם, מטעם שזה הוא נגד הטבע שבו האדם נולד, ורק ה' יכול לתת לו טבע שני, אולם בלי חסרון אין טעם אמיתי בהמילוי, לכן ה' נותן את ההכבדת הלב, בכדי שהאדם ירגיש את החסרון במלואה, ובזה מובן, שרק אח""כ ה' הכביד את לבו, היינו לאחר שנכנס בעבודה דלשם שמים, ולא מקודם לכן, וגם למה היה צריך להכבדת הלב, הוא מטעם אחרת, אם לא היו מרגישים את החסרון האמיתי, לא היו יכולים לקבל מילוי אמיתי, כי אין אור בלי כלי. נמצא, שענין הכבדת הלב לא היתה לרעתו, היינו שזה יגרום לו שיהא מרוחק מה', אלא להיפך, שהכבדת הלב יגרום לו להגיע לידי דבקות בה'."
"(הרב""ש. מאמר 17 ""מהו, כי אני הכבדתי את לבו, בעבודה"" 1991)"

"64. האדם צריך להאמין, שכל מה שהוא מרגיש עכשיו, שהוא יותר מרוחק מה', זה בא מלמעלה, היינו שזה הוא ענין הכבדת לב, שה' נותן בכדי שהאדם יגלה את החסרון אמיתי, היינו שירגיש איך שבלי עזרת ה' אין הוא מסוגל לצאת משליטת הרצון לקבל לעצמו, אלא רק הבורא בעצמו הוא יכול לעזור."
"(הרב""ש. מאמר 17 ""מהו, כי אני הכבדתי את לבו, בעבודה"" 1991)"

"65. לעולם האדם יכול לעסוק בענין הבחירה, כי מטרם שעשה מצוה אחת, אזי כוח שליטת הרע אינו יותר גדול משליטת הטוב, אף על פי שיש לו הרבה מעשים רעים. ולאחר שעשה מצוה אחת והכריע לכף זכות, אזי הוא נעשה, אזי מגדילים לו את הרע, היינו שנותנים כוח להרע שישלוט כאותה מדת הטוב. נמצא, שגם אז הוא בבחינת מחצה על מחצה."
"ובזה נבין את הפסוק ""בא אל פרעה, כי אני הכבדתי את לבו"", כי מאחר שפרעה כבר הכריע את עצמו לכף זכות, שאמר ""ה' הצדיק"", אם כן כבר היה בחינת גדול, אם כן כבר לא היה אצלו מקום לבחירה, לכן היה צורך, שה' יכביד את לבו, היינו להגדיל את הרע שלו, משום שרק באופן זה יהיה מקום לבחירה. "
"נמצא לפי זה, שעל ידי הכבדת לב לא ניטל ממנו כוח הבחירה, אלא להפך, שכאן ניתן לו מקום, שיוכל לעשות בחינת בחירה."
"(הרב""ש. 815 ""בא"")"

"66. צריכים, לתת לב לזה, ולהאמין בכל המצבים הכי גרועים שאפשר להיות, ולא לברוח מהמערכה, אלא תמיד לבטוח בה', שהוא יכול לעזור ולתת לאדם, בין שהוא צריך עזרה קטנה ובין שהוא צריך עזרה גדולה. ואליבא דאמת, מי שמבין שהוא צריך שהבורא יתן לו עזרה גדולה, משום שהוא יותר גרוע משאר אנשים, הוא יותר מסוגל שתתקבל תפלתו, כמו שכתוב ""קרוב ה' לנשברי לב, ואת דכאי רוח יושיע"". "
"(הרב""ש. מאמר 19 ""בא אל פרעה - א'"" 1985)"

"67. ופרעה הקריב. שהקריב כל חֵילו ורכביו לעשות מלחמה. ועוד לומדים, שפרעה הקריב את ישראל לתשובה. וע""כ כתוב, ופרעה הקריב, ולא כתוב, ופרעה קרב. "
"[...] ישראל היו מתקרבים אל הים, והיו רואים הים לפניהם הולך וסוער, וגליו זקופים למעלה. היו יראים. נשאו עיניהם, וראו את פרעה וחֵילו, ואבני קֶלַע וחיצים. אז כתוב, וייראו מאוד. ויצעקו בני ישראל. מי גרם לזה שהתקרבו ישראל לאביהם של מעלה? פרעה. כמ""ש, ופרעה הקריב. "
"(""זוהר לעם"". ""בשלח"", מאמר ""ופרעה הקריב"", סעיפים 67,65)"

"68. הנחש כפף לרישא ומחי בזנביה [הנחש כופף ראשו וּמַכֵּה בזנבו]. היינו, שלפעמים הוא נותן לאדם, שיקבל עליו את עול האמונה, שהוא בחינת למעלה מהדעת. שזה הוא ענין ""כפיף לרישא"", אבל מחי ""בזנביה"". בזנביה, אפשר לפרש, בסופו. שמה שכף לרישא, היה בכדי שבסופו יקבל בעמ""נ לקבל. זאת אומרת, מה שנתן לו מקודם רשות לקבל עליו את האמונה, היה בכדי שאח""כ יקח הכל לרשותו. כי הקליפה יודעת, שאין מקום לקבל שפע, אלא על ידי הקדושה."
"(בעל הסולם. ""שמעתי"". פ""ו. ""ויבן ערי מסכנות"")"

"69. וזה פירוש, שפרעה הקריב. שדרשו, שהקריב את ישראל לתשובה. וזה היה בכוונה תחילה, כדי שאח""כ יקח מהם הכל לרשותו. וזהו שכתב האר""י ז""ל, שפרעה היה יונק כל השפע, שהיה יורד לתחתונים, היה יונק מבחינת עורף ומצד הגרון, שהוא בחינת רישא דגופא [תחילת הגוף], שהיה לוקח הכל בכלי קבלה שלו. "
"(בעל הסולם. ""שמעתי"". פ""ו. ""ויבן ערי מסכנות"")"

"70. אם האדם המשיך איזה הארה, ואין בידו להחזיקה בקביעות, מטעם שהכלים שלו עדיין לא נקיים, שיהיו מתאימים להאור, היינו שהאדם יקבל זה בכלים דהשפעה, כדוגמת האור הבא מצד המשפיע, לכן ההארה מוכרח להסתלק ממנו. "
"ואז ההארה הזו נופלת לידי הס""א. וכך הוא כמה פעמים. היינו שהאדם ממשיך ואח""כ מסתלק ממנו. לכן מתרבה ההארות בים דס""א. וזהו עד שנתמלאה סאתה. זאת אומרת, לאחר שהאדם מגלה את כל מדת היגיעה, שיש בידו לגלות, אז הס""א נותנת לו בחזרה את כל מה שלקחה לרשותה, בסוד ""חיל בלע ויקיאנו"". "
"(בעל הסולם. ""שמעתי"". ל""ה. ""בענין החיות דקדושה"")"

"71. את כל מה שהס""א קבלה הכל לרשותה, היה רק בתור פקדון. היינו שכל זמן שיש לה שליטה על האדם, וענין השליטה שיש לה, הוא הכל בכדי שיהיה מקום להאדם, לברר את הכלי קבלה שלו, ולהכניסם להקדושה. זאת אומרת, אם היא לא היתה שולטת על האדם, אז היה האדם מסתפק במועט. ואז כל הכלי קבלה של האדם היו נשארים בפרודא. "
"והאדם, אף פעם לא היה ביכולתו לקבץ את הכלים השייכים לשורש נשמתו, ולהכניסם לקדושה, ולהמשיך את האור השייך אליו. לכן זהו תיקון, שכל פעם שהוא ממשיך, ממשיך משהו, ויש לו ירידה, הוא מוכרח עוד הפעם להתחיל מחדש, היינו בירורים חדשים. ומהעבר, מה שהיה לו, נפלו לס""א, והיא מחזיקה זה ברשותה בתור פקדון. כלומר ואח""כ האדם מקבל ממנה את כל, מה שהיא קבלה ממנו כל הזמן. "
"(בעל הסולם. ""שמעתי"". ל""ה. ""בענין החיות דקדושה"")"

"72. כיון שהס""א נותנת הסמיכה, לכן אפילו אח""כ, כשעובדים וממשיכים קדושה, ומכל מקום בזמן שהיא לוקחת את הסמיכה, אזי נופלין מהמדרגה. אזי היא לוקחת את כל השפע, מה שהיו ממשיכים. ועל ידי זה יש כח לס""א לשלוט אח""כ על האדם, שהאדם יהיה נגרר אליהם למלאות רצונה. ואין לו עצה אחרת, אלא שהוא יכול להרים את עצמו מדריגה יותר גבוה. ואזי הסדר עוד הפעם, כמו מקודם עם מ""ט שערי טומאה. "
"זאת אומרת, שהאדם הולך במדרגת הקדושה עד מ""ט שערים. אבל שם יש לה שליטה, ליקח את כל החיות והשפע, עד שהאדם נופל בכל פעם לתוך שער של טומאה יותר גבוה, כי ""זה לעומת זה עשה אלוקים"". וכשבאים לתוך שער המ""ט, כבר אין האדם יכול להגביה את עצמו, עד שהקב""ה בא וגאלו. ואז ""חיל בלע ויקאנו ומבטנו יורישנו אל"". "
"(בעל הסולם. ""שמעתי"". ר""ד. ""מטרת העבודה - ב'"")"

"73. משל, שאמר: לב' חברים, שאחד נהיה מלך והשני היה עני ואביון. ושמע, שחבירו נעשה מלך. אז העני הלך לחבירו המלך, וסיפר לו על מצבו הרע. אז המלך נתן לו מכתב לשר האוצר, שבמשך שעתיים הוא יקבל כסף כמה שרוצה. והעני בא לבית האוצר עם הקופסא הקטנה. ונכנס, ומילא את הקופסא הקטנה עם כסף. "
"כשיצא, אז הפקיד נתן לו בעיטה בהקופסא. אז כל הכסף נפל לארץ. וכך היה חוזר חלילה. והעני היה בוכה: למה הוא עושה לו כך? ולבסוף אמר, כל הכסף שלקחת כל הזמן, שלך הוא. ואתה תיקח הכל. כי לא היו לך כלים, לקחת את הכסף, שיספיק לך מהאוצר. לכן עשה תחבולה כזאת. "
"(בעל הסולם. ""שמעתי"". נ""ב. ""אין עבירה מכבה מצווה"")"

"74. בזהר בשלח (ובהסולם דף נ""ה אות קפ""ו) כתוב שם וזה לשונו, ""ואמר רבי יצחק לא מצינו מי שחזק את לבו לפני הקב""ה כפרעה. אמר רבי יוסי, הרי סיחון ועוג חזקו גם כן את לבם. אמר לו אינו כן, הם חזקו את לבם כנגד ישראל אבל כנגד הקב""ה לא חזקו את לבם, כמו שחיזק פרעה את רוחו כנגדו, שהיה רואה גבורותיו ולא היה שב"". "
"(הרב""ש. מאמר 20 ""מי שחיזק לבו"" 1985)"

"75. יכולים לפרש ההבדל בין טענת פרעה שחיזק לבו נגד ה', לטענת סיחון ועוג, שהחזיקו לבם נגד ישראל. פרעה שאמר ""מי ה' אשר אשמע בקולו"", זהו שכל כוחו היה למעט את חשיבות של ה', כנ""ל שהוא המפריע הא', וסיחון ועוג הם החזיקו לבם נגד ישראל, היינו למעט את חשיבות של ישראל כנ""ל, שהוא כנגד המפריע הב'. "
"ולזה, היינו לכל אלו הטענות, אין עצה אחרת אלא ללכת בדרך האמונה למעלה מהדעת, ולא להסתכל על טענות שלהם, אלא לבטוח בה' שהוא יכול לעזור לכולם ואין שום כח שיכול להתנגד לכוחו של הקב""ה, לכן לבטוח בה' שהוא יעזור."
"(הרב""ש. מאמר 20 ""מי שחיזק לבו"" 1985)"

"76. רואים אנו, שבעבור אדם חשוב, האדם מסוגל לעבוד בלי שום תמורה. ומשום זה כשבא האדם לעסוק בתורה ומצות בעמ""נ להשפיע, בטח שהאדם יכול לוותר על אהבה עצמית לטובת הבורא. מה עושה אז המפריע לעבודת ה', שהאדם לא יוכל ללכת בדרך ה', הוא עושה אז פעולה אחת, היינו שלא נותן להאדם לצייר את גדלות וחשיבות ה'. נמצא, שכל החוזק שיש לסטרא אחרא הוא נגד ה', והוא אומר לו, אני יודע שאתה בעל כח גדול, היינו שאתה יכול להתגבר על התאוות שלך לא כמו אנשים חלושי אופי רכי הלב, אלא אתה אמיץ שבגבורים, אלא כל מה שאתה לא הולך בדרך האמת הוא, משום שלא כל-כך חשוב את המטרה, שאתה צריך לבטל את עצמך בשביל זה. ואם כח זה הוא מפריע לו להגיע להמטרה. וזהו שאומר הזהר בשם רבי יצחק, ""לא מצאנו מי שחזק לבו לפני הקב""ה כפרעה"". "
"(הרב""ש. מאמר 20 ""מי שחיזק לבו"" 1985)"

"77. מצאנו בזהר (בשלח דף נ""ה, ובהסולם אות קפ""ז) וזה לשונו, ""אמר רבי יהודה, אמר רבי יצחק, פרעה היה חכם יותר מכל מכשפיו, ובכל הצד שלהם לא ראה שיהיה גאולה לישראל, ופרעה לא חשב, שיש קשר אחר של אמונה, השולט על כל הכוחות של הס""א, ועל כן היה מחזק את לבו""."
"נמצא לפי דברי הזהר, שענין פרעה הוא בתוך הדעת, שמצד השכל אין שום אפשרות לצאת משליטתם אלא רק בכח אמונה למעלה מהדעת, שכח זה מבטל כל הכוחות שישנם בעולם."
"(הרב""ש. מאמר 20 ""מי שחיזק לבו"" 1985)"

"78. בזמן שהיו צריכים לקבל עליהם מלכות שמים, היה צר להם, שלא יכלו, מסיבת שאלות פרעה מלך מצרים, שהיה שולט עליהם עם השאלות של ""מי ומה"", שהם בחינת מוחא וליבא, כלומר ""מי ה' אשר אשמע בקולו"", ו""מה העבודה הזאת לכם"". "
"(הרב""ש. מאמר 11 ""מהו הב' הבחנות שלפני לשמה"" 1988)"

"79. בזמן שמשה בא לעם ישראל, ודיבר לבחינת פרעה של כל אחד ואחד, היינו להרצון לקבל שיש בלבם. ואמר להם, שהוא רוצה, שבחינת פרעה שלהם לא תשלוט על בחינת ישראל שלהם, אלא שיתן לעבוד לשם שמים ולא תועלת הגוף. כששמע הפרעה של העם, מה שמשה אומר להם, שיעבדו רק לשם שמים, אז הבינו מה זה להשפיע ולא לקבל, תיכף נחלשו מהעבודה. כי הגוף היה מתנגד עם כל כוחו, שלא יעשו שום פעולה של קדושה. "
"היינו אפילו שלא לשמה נעשה עכשיו קשה להם לעשות. כי מטרם שבא משה, היה להם כח לעבודה, מטעם שעוד לא ידעו מה זה לשם שמים. אבל בזמן שבא משה, והסביר להם, מה זה להשפיע ולא לקבל כלום, אז התחיל הפרעה של כל אחד ואחד לשאול שאלות:"
"א. כמו שכתוב, שפרעה שאל ""מי ה', אשר אשמע בקולו"","
"ב. ואח""כ באה שאלת הרשע, ששאל ""מה העבודה הזאת לכם""."
"(הרב""ש. מאמר 15 ""מהו, שמטרם שנפל השר המצרי, לא נענו בצעקתם, בעבודה"" 1990)"

"80. סדר עבודת האדם בתורה ומצוות, בזמן שהוא רוצה לעסוק לשם שמים, הוא שצריכים ללחום ולנצח את היצר הרע. דהיינו היות כי מטבע האדם לתת יגיעה בזמן שיהיה תועלת עצמו. "
"ובשעה שהוא רואה, שלא יצא מעבודה זו שום דבר לתועלת עצמו, אין הוא מסוגל לעבודה. ובא בטענה ושואל, מה עבודה הזאת לכם, זאת אומרת, איזה ריוח יצא מזה, שהוא מתיגע. "
"וכשהאדם מתגבר עליו וטוען, שרוצה לעבוד נגד הטבע, שהוא להשפיע לה', אז היצר הרע בא בטענה אחרת, ושואל טענת פרעה הרשע, מי ה' אשר אשמע בקולו. אפשר לעבוד לטובת הזולת, רק במקום, שידוע לי, שהזולת מקבל את היגיעה. מה שאין כן אם יש לו שני יגיעות:"
"א) שהוא צריך להתגבר ללכת נגד הטבע ולעבוד לא לתועלת עצמו, אלא לטובת הזולת, היינו לשם שמים. "
"ב) שצריך להאמין, שהקב""ה מקבל את יגיעתו. ואלו הב' שאלות הם העיקרים בטענת הרשע. "
"(הרב""ש. 572. ""שני יגיעות"")"

"81. כשיש יצר הרע יש צורך לתורה. לכן אם האדם מאמין בשכר ועונש, כבר יכול לקיים את התורה ומצוות, מטעם שיש לו תמורה. לכן אין הוא שואל שאלת הרשע, ""מה העבודה הזאת לכם"". וכשאין לו הרע כנ""ל, אין לו צורך לתורה, לכן ""את פתח לו"". "
"אם אתה רואה שיש אדם שעוסק בתורה ומצוות מטעם שהוא מאמין בשכר ועונש, נמצא שהוא סגור, היינו הרע שלו הוא בסגירו, היינו בגניזה. ואם כן אי אפשר לתקן אותו, כי אין האדם מתקן אלא מה שעיניו רואות. לכן מלמדין אז את אדם לעבוד בעל מנת שלא לקבל פרס."
"ואז בא הרע ושואל, ""מה העבודה הזאת לכם"", היינו מה יהיה לנו אם אנחנו נעבוד את ה' בלי שום תמורה, הלא זה נגד הטבע שלנו, שאנחנו נולדנו בטבע להנות את עצמנו ולא להנות את הזולת בלי שום תמורה. אז נעשה האדם נצרך לתורה. ואז שייך לומר, ""בראתי יצר הרע בראתי תורה תבלין"". "
"(הרב""ש. 920. ""כנגד ד' בנים דברה תורה"")"

"82. צריכים לדעת, שבזמן שהאדם מתחיל בקיום תורה ומצוות על הקו של לשמה, אזי האדם מרגיש שנמצא בצרה, הנקרא מצרים, היינו שמלך מצרים שואל תמיד: ""מי ה' אשר אשמע בקולו"". אזי באים לידי יגיעות המוח, שהמחשבות מתחילות בזיווגי הכאה שרוצצין את מוחו. פעמים אדם חושב שכל המחשבות הזרות הם רק בחינת מרגלים, שרק ""לראות את ערות הארץ באתם"", היינו להסתכל בארובות ולא יותר, ואין לו שום קשר בין המחשבות האלו לעבדות ה'; ופעמים האדם חושב ש""כֵּנִים אנחנו בני איש אחד"", היינו שכל מחשבותינו רק להיות דבוקים בה' אחד ומתחזקים ומתגברים על כל המחשבות של ""מי ה' אשר אשמע בקולו"" ועל ""מה העבודה הזאת לכם"". שזה נק' בחי' גלות מצרים."
"(הרב""ש. אגרת ג)"

"83. זה שהאדם רוצה ללכת בתוך הדעת, זה נקרא, חטא דעץ הדעת. והחטא הזה מתגלה בב' אופנים, כלומר שמזה נמשך לנו לשאול ב' שאלות:"
"א. שאלת פרעה, ששאל, ""מי ה', אשר אשמע בקולו"", שבכלל קשה לו ללכת ולהאמין משהו נגד השכל. ומזה נמשך עוד דבר, היינו שאלה ב' מדוע האדם צריך לעבוד לתועלת הבורא ולא לתועלת עצמו. כי הוא שואל, מה אני ארויח בזה שאני יעבוד לשם הבורא ולא לתועלת עצמי. "
"(הרב""ש. מאמר 22 ""מהו שדוקא בליל פסח, שואלים ד' קשיות"" 1989)"

"84. כשלא מרגישים טעם בעבודה, אז בא הרשע ושואל טענת ""מה"", היינו ""מה עבודה הזאת לכם"", שאתם רוצים לעבוד דוקא בבחינת עבודה בזויה כזו. והרשע שואל ""מה העבודה הזאת לכם"", מטעם שאז הם היו בטוחים, שעבודתם היא כולה להשפיע, ואין להרצון לקבל חלק בה."
"(הרב""ש. מאמר 40 ""מהו כי אתם המעט מכל העמים, בעבודה"" 1990)"

"85. פרעה הוא בחינת עורף מצר-ים, שהיה מוצץ את השפע כשיורדת לתחתונים, עם השאלה שלו, שהוא בא ושואל ""מי ה' אשר אשמע בקולו?"" (שמות, שביעי). ותיכף עם השאלה הזאת כבר נמצאים ברשות הקליפות. "
"(בעל הסולם. ""שמעתי"". פ""ו. ""ויבן ערי מסכנות"")"

"86. היות שהוא רוצה ללכת על דרך האמת, בטח שהגוף יסכים לו יותר מכפי שהיה עובד שלא על דרך האמת, היינו לשמה."
"אבל במציאות הוא להפך. כי דוקא בזמן שרוצים ללכת בדרך לשמה, אז הגוף מתחיל להתנגד, ואז מתחיל כל הטענות שלו, היינו טענת פרעה מלך מצרים, שהוא טענת ""מי ה' אשר אשמע בקולו"" וכו', וכן טענת הרשע שטוען, ""מה העבודה הזאת לכם"". ואז מתחיל העבודה ללכת בכבדות, וכל פעם הוא צריך להתגברות יתירה. "
"(הרב""ש. 877. ""ג' תפלות - ב'"")"
